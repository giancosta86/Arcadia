---
layout: poem
title:  "L'imago gentile"
sections: [cavalier-aurora, imago-gentile, amore, notte, personaggi-gentili, rima-incrociata, poesie, italiano]
---

Sempre al galoppo del destriero fidato,\\
stava cercando il cavalier dell'Aurora\\
sua strada che in fosca, notturna ora\\
fuor conducesse da bosco stregato,

quando novella al guardo s'offerse\\
vista che solo del ciel la divina\\
sovrana, la Luna, dea cristallina\\
puote eguagliare in notti più terse:

di rara beltade, al core conforto\\
stava solinga un'imago spettrale\\
ma pur molto umana, qual sotto il maestrale\\
è per le navi il raggio del porto.

Di alta statura e angelico viso,\\
ebanei capelli, di fascino ornati,\\
occhi soavi, d'ambra intarsiati\\
e stelle trapunte sul dolce sorriso,

era l'imago, su umile scranno,\\
assisa con garbo ineffabile e raro,\\
mentre pensava, d'aspetto pur caro,\\
alle venture del Fato tiranno.

Trottando galante, con timido accento\\
prese a parlare, d'ardore conquiso:\\
«Splendida imago, che di claro Narciso\\
faresti il gran vanto futile e spento,

ascolta d'un alma il soave fervore\\
e volgimi il guardo colmo di fiori,\\
in nome di Quel che ratto ai bei cori\\
gentili s'apprende, eterno, l'Amore.

Insolito arde dentro a me foco\\
quando il tuo riso, cullato dal vento,\\
vola per l'aere e ben oltre cento\\
astri risuonano in sidereo loco.

Finora solingo, del core la pace\\
bramo e al tuo fianco la vita passare,\\
lieti vivendo giorni, qual mare\\
che dopo tempesta cheto si tace.»

Ma il disio non potea, ahimé farsi vero,\\
poiché era ad altrui quel core promesso,\\
che, anzi, con tono spiaciuto e sommesso\\
prese a parlare in modo sincero:

«Nobil cavaliere dal geniale onore,\\
qual manto mi copron le lodi tue ornate,\\
ma pure ad altr'alma vuolsi che date\\
fìano le chiavi che apron mio core.

Eppur volentieri teco favello,\\
con amistade, in notte sì oscura,\\
poiché del mio spirto è tal la natura,\\
veder nel diverso, gentile, un fratello.»

A lungo parlarono, lieti e sereni,\\
non più d'amore, ma mille argomenti,\\
del Sole attendendo i raggi lucenti\\
che il buio disperdon qual fieri baleni.

Trasse il cavalier di rosa un monile\\
e volle quel fior cesellato donare\\
a chi nelle tenebre fredde ed amare\\
un istante avea amato, l'imago gentile.
