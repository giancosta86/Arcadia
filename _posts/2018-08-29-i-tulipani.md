---
layout: poem
title:  "I tulipani"
sections:
  - prence-giglio
  - cavalier-aurora
  - amore
  - filosofia
  - vespro
  - rima-dimezzata
  - poesie
  - italiano
version: 2
---

Bianchi scalini\\
un giovin poeta\\
vide, al tramonto,\\
che aiuola lieta

di bei tulipani\\
da entrambi i lati\\
di color pitturava\\
e fea i guardi beati,

sì che davvero\\
assai incuriosito\\
discenderli volle\\
e fu presto rapito

da celeste fragranza,\\
che i sensi inebriava,\\
in quadretto lezioso\\
che ogni fior tratteggiava.

Si sedette per trarre\\
gran beneficio\\
dal loco, che all'alma\\
ispirò lieto auspicio:

allor si sovvenne\\
del buon giovinotto\\
di cui qualche mese\\
spasimante fu cotto,

dei suoi vispi occhi,\\
dei modi cortesi,\\
dei loro discorsi\\
d'Umanesimo accesi.

Negli ultimi tempi\\
s'eran poco parlati\\
e al poeta spiaceva,\\
ché per lui ben passati

fur quei momenti\\
di gran chiacchierata\\
che a entrambi strappavan\\
fin qualche risata.

Gli piaceva d'aspetto,\\
ma gli voleva un gran bene,\\
inspiegabile a dirsi,\\
che sentia fin nelle vene:

del resto, la Logica\\
i moti del core\\
descriver non puote\\
col suo netto rigore.

Fidanzato od amico,\\
infin poco importava,\\
finché tempo con lui\\
parlando passava:

avea forse sbagliato\\
a dichiararsi\\
e al suo beniamino\\
cercar più avvicinarsi?

L'altro s'era fatto\\
più freddo e staccato,\\
ma fia colpa l'amare,\\
se era pur fidanzato?

Un arcano legame\\
tra loro instaurava\\
del poeta l'ornata\\
parol che onorava

il suo dolce amico,\\
quel grosso koala,\\
o uomo minuto,\\
quale unica fiala

d'elisir magico,\\
che poemi ispirava,\\
con la sola sua essenza,\\
a chi assai lo stimava.

Passavan persone\\
a lui d'intorno,\\
che un tramonto ammirava\\
di bei fiori adorno,

col suo quadernino,\\
novi versi alla mano\\
e sogni gentili\\
in antico Italiano.

Che avrebbe fatto?\\
Almeno ora sapeva\\
che l'altro una storia\\
seria già aveva,

e ver fosse o finta,\\
dell'altro il volere\\
rispettare intendeva\\
come serio dovere,

ché non saria proprio\\
gentil sentimento\\
voler ciò che altrui\\
non rende contento.

Ma il giovane biondo,\\
cui bene voleva,\\
per averlo desiato,\\
perder doveva?

Sentì sulle guance\\
il vento serale\\
di tanto mondo che esclude\\
chi è omosessuale,

ed esclude ancor oggi,\\
per credenze sbagliate,\\
false e malvage,\\
da cattiveria ispirate.

Le dame, i cavalier,\\
l'arme e gli amori\\
qui non si cantan,\\
ma del cosmo i colori:

non v'era principe,\\
e neppur cavaliere,\\
ma solo un poeta\\
che volea bene a un messere

che triste pareagli,\\
di coetaneo suo stato,\\
e cui per un fulmine\\
si era assai affezionato,

sicché quando ridevan\\
insieme, felici,\\
le amarezze obliavano\\
alle alte pendici

di quel monte sublime,\\
d'Olimpo maggiore,\\
che è l'umana empatia,\\
l'amichevol candore.

Che avrebbe fatto?\\
C'era poco da dire,\\
ché già tanto avea detto,\\
e se volevano uscire

per parlarsi da amici,\\
magari sdrammatizzare,\\
turno era dell'altro -\\
se il voleva invitare;

o forse d'un povero\\
poeta temeva\\
lo sguardo che caro\\
in suo cor lo vedeva?

Davvero una birra\\
con lui bere nociuto\\
gli avria sol perché\\
non avea amor taciuto?

Onore imponeva,\\
dopo tanto parlare,\\
che infin fosse l'altro\\
il silenzio a spezzare:

in caso contrario,\\
ahimé, sol chimera,\\
saria stato tutto,\\
qual guizzo di sera;

ma una piccola porta\\
gli avria sempre lasciato,\\
ché fumo non era\\
quanto aveva rimato.

S'accostò a un tulipano,\\
ma non lo staccò,\\
ché non voleva appassirlo,\\
e felice apprezzò

il profumo inebriante\\
d'un momento fugace\\
dai bei fiori offerto\\
a intelletto vivace,

e fu allor che decise,\\
d'eleganza inebriato,\\
a quell'uom chiaramente\\
scriver quanto provato:

senza più maschere,\\
intrighi e misteri,\\
descriver soave\\
del suo cor i pensieri.

Chi sa ciò che avria\\
l'altro giovin risolto,\\
se avria a quei bei versi\\
infin dato ascolto?

Io credo, o lettori,\\
se posso filosofare,\\
che per ciascun sempre\\
bello sia conciliare,

poiché ciò che rende\\
inver sommo l'umano\\
è con garbo al suo prossimo\\
tender la mano.