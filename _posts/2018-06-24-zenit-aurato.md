---
layout: poem
title:  "Zenit aurato"
sections: [prence-giglio, cavalier-aurora, amore, sole, brio, rima-alternata, poesie, italiano]
---

Del meriggio al vivo ardore\\
sol mancavan pochi istanti\\
mentre al trotto con fervore\\
sul destrier correva avanti,

quando vide il prence biondo\\
che irradiava luce aurata,\\
e il momento, al cor giocondo,\\
lieta rese la giornata:

da cavallo scese lesto,\\
il bel principe omaggiando,\\
che dal canto suo, del resto,\\
accolse, amico, onori dando.

Sommo stava il sol raggiante\\
allo zenit sul sidereo\\
trono fiero e rutilante,\\
ma era al guardo assai più etereo

il bel principe garbato,\\
il cui fascino magnetico\\
dalle Grazie parea innato\\
per anelito poetico.

Sole e aurora viso a viso,\\
come quel di giglio cinto\\
e colui alla luna affiso,\\
giunti stavano in dipinto:

sbocceran soavi i fiori\\
del più dolce sentimento,\\
lieti al soglio i nobil cori\\
elevando del contento?