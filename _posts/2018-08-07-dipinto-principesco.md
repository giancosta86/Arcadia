---
layout: poem
title:  "Dipinto principesco"
sections:
  - cavalier-aurora
  - prence-giglio
  - amore
  - sole
  - brio
  - natura
  - rima-incrociata
  - poesie
  - italiano
---

Là ove ogni guardo curioso si perde,\\
quando congiunti il sogno e il reale\\
danzano languidi a un bel madrigale,\\
stendesi un regno, qual gemma nel verde:

sul seggio più alto un principe biondo,\\
dai bei capelli inclini al castano,\\
regge lo scettro con candida mano,\\
grazia celeste irradiando nel mondo.

La sua armatura è bianca e di fiori\\
di giglio coverta, alla luna fiorito,\\
fragranza spandendo che il guardo rapito\\
seduce, infocando i poetici cori.

Di statura non alta, come un gioiello\\
che mastro orafo volle forgiare\\
così da potere al cosmo svelare\\
l'idea delicata d'artistico Bello,

pure ha una voce così melodiosa,\\
qual cinguettio di vago augelletto,\\
che, sinfoniosa più di un quartetto,\\
cangia in solare die nuvolosa:

narran leggende che assumere possa,\\
infatti, se il vuole, in notte e in giornata,\\
di martin pescatore la forma incantata,\\
che librasi in aere con agile mossa.

Ma quel che completa un sì raro dipinto\\
è ch'ei sia pure un giovin brillante,\\
colto e pacato, curioso e galante,\\
da un'aura di timido fascino cinto.

Di lui molto innamorato\\
era un gentile cavaliere\\
che lo volle dal primiere\\
rintocco ove l'ebbe guato:

il gran disio inver cresceva,\\
giorno a giorno, verso a verso,\\
anche quando al cielo terso\\
il suo prence non vedeva.

Infin così un bel dì coraggio\\
volle farsi e a lui vicino\\
con umìl ma fiero inchino\\
espresse dunque vivo omaggio:

«O caro principe, grazioso e sublime\\
deh, accorda udienza a un'anima amante\\
che per te palpita fin dal primo istante\\
d'affetto che a esprimere non bastano rime!

Quando mi trovo alla tua bella persona\\
vicino, nel petto un sereno contento\\
di calore s'accende nel dolce momento\\
in cui miro quel volto che il cielo ne dona;

quando ti vedo, in mente un quadretto\\
pingo di me che le tue labbra ridenti\\
bascio, osservando le stelle cadenti\\
negli astrali tuoi occhi, pien di diletto;

quando ti penso, credo che il Fato\\
volle per l'altro ciascuno creare,\\
tanto felici siam quando a parlare\\
ci tratteniamo in momento isolato:

eppur restan sogni finché ancora meglio\\
non ci conosciamo e sveliamo il mistero,\\
ché entrambi siam loici e di Scienza il pensiero\\
sapienti seguiamo con intelletto ben sveglio.

Dolcissima imago, mi par d'intuire\\
che già un altro affetto adorni il tuo cuore,\\
ma pure permettimi d'osservar che in amore\\
non vince arrivar primi, ma più far gioire:

pondera dunque, se opportuno lo credi,\\
valutando se davver come stai or sei felice,\\
o se invece un sospiro, un sussulto ti dice\\
che forse con me più sereno ti vedi.

Io non ho fretta, eppur solo capire\\
bramerei il tuo pensiero riguardo al futuro,\\
ma pur non insisto, ché saria prematuro\\
orientar situazione che parmi in divenire.

Qual sian nostre scelte, uomini siamo\\
maturi e cortesi, sì che almeno tuo amico\\
spererei rimanere e sincero ti dico\\
che il tuo tono garbato più del platino amo.

Se vuoi, dunque, disvelati bel principe biondo,\\
sì che del Fato nell'ombre volgiamo\\
un guardo lucente e alfin comprendiamo\\
se sbocceran nostri fiori nel mondo,

ma in ogni caso ti stimo e rispetto,\\
poiché scorgo in te un compagno, un fratello\\
dai modi eleganti e dal far molto bello,\\
che i battiti accelera nel moto del petto!»

Ciò disse, levandosi con sobria maestà,\\
placido, il prence fissando nei lumi,\\
e forse sapevano allor solo i numi\\
quai pensier formulasse la muta beltà.

O lettori, di certo non poco stupito\\
fu il buon prince, tal rime ascoltate,\\
ma voi pure anco il narratore aiutate\\
a capir questo intrico in qual via far fiorito!
