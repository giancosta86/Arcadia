---
layout: poem
title:  "La gilda"
sections: [brio, filosofia, personaggi-gentili, rima-alternata, poesie, italiano]
---

Sotto le volte d'antico palagio,\\
discesa scaletta tra'l verde celata,\\
un'aura che lungi il grigio disagio\\
del die consueto discaccia, incantata

stendesi oltre i vessilli rosati\\
che a fausto preludio s'ergono fieri\\
di lieta giornata, e guardi beati\\
vividi accendon, sui vasti sentieri

che al reame conducono ove sublime\\
regge sovrana sol la fantasia,\\
tra ludici schemi e amichevoli rime,\\
al raggio brilante d'uman compagnia.

Un giovin poeta, dal cor delicato,\\
al sogno romantico da sempre incline\\
e dal maschil fascino sedotto e involato\\
beavasi in versi tesser qual trine,

quando, solingo ed invero dolente\\
poiché rifiutato dal prence che amava,\\
per caso fortuito, navigando, repente\\
s'imbatté nell'insegna che si stagliava:

indi fu mosso da curiosità\\
ad esplorare tal landa incantata,\\
che 'sin tra mura pur infinità\\
parea, e poetica, qual volta stellata.

Tosto ch'ebbe la soglia varcato,\\
il proprio guardo credea mentitore,\\
allor che, con grazia, si fea rivelato\\
di sì buona idea il vago splendore:

un'iride arcana, dal rosso al violetto,\\
aleggiava per l'aere di luce soffusa,\\
mentre all'inceder, con grande diletto,\\
di ludi svelavasi un'intera cambusa.

Reali e soavi, gentili e pacati,\\
umani fiori gai vide a giocare,\\
opposti per tutto ai quadri spietati\\
che suole il mondo virtual generare,

anzi, ammiravane garbo e dolcezza,\\
che un'atmosfera d'amica inclusione\\
creavan, di modo che sua timidezza\\
presto dissolsesi qual neve in fusione:

si sentì meno solo e già nuovi amici\\
parlando conobbe, al suo garbo vicino,\\
ed il bel meriggio trascorser felici\\
di quel solare giorno ottobrino.

O lettori, dei sogni i tenui colori\\
pur tra le tenebre d'un mar tempestoso\\
giammai obliate e ne siate latori,\\
il mondo pingendo con tratto armonioso.
