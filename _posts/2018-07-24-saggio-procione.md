---
layout: post
title:  "Il saggio procione"
---

Nell'aere serale, al vento pungente,\\
pura ed eterna brillava la dea\\
che tenebre irradia d'argento splendente\\
cui ogni poetico intelletto si bea;

assai malinconico era il cavaliere,\\
al lume degli astri, meditando seduto,\\
quando gli apparve, a striatur grige e nere,\\
buffo e simpatico, un procione paffuto:

davvero stupito fu nel vederlo\\
da un rigoglioso cespuglio sortito,\\
sì che volle nutrirlo qual merlo,\\
ma non con grano - con panino farcito!

Ingordo e vorace gustò lo spuntino,\\
con la passion che i procioni al mangiare\\
serbano ognora, con adamantino\\
intento di scoprir le delizie più rare.

Nettossi il musetto da umano e non fiere,\\
con le zampine, alla luce lunare,\\
specchiandosi in acqua, poi il cavaliere\\
ancor più stupì, cominciando a parlare:

«O gentil, d'auroreo manto,\\
perché celi agli occhi il pianto?\\
Senza timore ascolta un procione\\
che disbrogliar vorria tua questione.

Cavalier, non sfugge al mondo\\
che assai stimi il prence biondo\\
dal magnifico visetto\\
e dal colto assai intelletto,

così come sentimento\\
per lui provi e gran contento\\
sparge all'alma, con candore,\\
la sua vista al tuo rossore.

Ben di certo un buon amico\\
lui ti vede in tanto intrico,\\
ed apprezza il gran rispetto\\
che dimostri al suo cospetto;

passionale e pur sereno\\
con lui diventi in un baleno,\\
ma conviene ponderare\\
che ben più di questo è amare:

è una reazione che, a catena,\\
verso l'altro ciascun mena,\\
con velocità costante,\\
come un domino elegante,

sì che d'uno alla costanza\\
vibra l'altro in risonanza,\\
e richiede assai pazienza,\\
oltre a mutua conoscenza.

Gli son note le tue gesta,\\
mentre lui un mistero resta,\\
che disvela poco a poco,\\
se lo incontri in solo loco,

ed ancor non sai per certo\\
se con lui non saria erto\\
qualcosa insieme costruire\\
senza averne poi a soffrire;

ma persin non hai capito\\
se solingo sia oppur zito,\\
ché tu parli in versi belli\\
e lui pure a indovinelli,

sì che mai non v'intendete,\\
e persin vi confondete,\\
dando adito a un pasticcio\\
da teatro o da om'alticcio!

Se ad altri affetti volge il core,\\
o se in lui non desti amore,\\
fosse pur anco di cuori il gran re,\\
il Prence del Giglio non sarebbe per te!

Ordunque, pian piano del prence l'umore\\
esplora, ma senza aspettarti mai amore,\\
che da lui o da un altro bell'uomo cortese\\
giungerà, come suole a chi meno l'attese.

Deh, tergi ora quegli occhi brillanti,\\
rifulgi in tua arte e galoppa in avanti,\\
ma ogni tanto fai visita agli amici procioni\\
del bosco, con cestini pien di cibi buoni!»

Rinvigorito dal gentile discorso\\
montò sul destriero il nobil signore,\\
salutando quel buffo ma sapiente orso\\
e sotto l'aurora galoppò con ardore.