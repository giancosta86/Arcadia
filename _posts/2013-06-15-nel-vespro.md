---
layout: poem
title:  "Nel vespro"
sections: [cavalier-aurora, vespro, filosofia, rima-baciata, poesie, italiano]
---

Sul suo destrier, d'ideali cromato,\\
solingo cavalca un uom mascherato:\\
mentre il tramonto su tutto discende,\\
qual astro brillante glorioso risplende.

Ognora galoppa, sazio o digiuno,\\
e di speme un araldo egli è per ciascuno\\
che crede in un mondo diverso, migliore,\\
scaldato d'autentico, umano tepore.

Pittoresco davvero e galante è il suo aspetto,\\
al par di sua elsa, un ornato fioretto;\\
sempre a suo modo egli usa pensare\\
e ovunque eleganza gli piace portare.

Forse del cosmo il duolo compiange,\\
con tanta pietà, che in animo l'ange:\\
garbo e dolcezza potrian, per lui, invero,\\
render soave anche il loco più fero.

Eppure già al vespro gli par di vedere\\
la più dolce e stellata tra tutte le sere,\\
preludio sereno e ben confacente\\
a quel che sarà un domani splendente.
