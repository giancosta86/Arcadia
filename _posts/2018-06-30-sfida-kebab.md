---
layout: poem
title:  "La sfida del kebab"
sections:
  - filosofia
  - poeta
  - brio
  - rima-alternata
  - poesie
  - italiano
---

Un dì a un giovane messere,\\
che faceva anche il poeta\\
sol per gioco e non mestiere,\\
giunse sfida assai faceta:

stilnovista avria un poemetto,\\
sul kebab che gira in asse,\\
dovuto scriver, che diletto\\
quanto il cibo a ognun destasse!

Il poeta inver stupito\\
fu un istante dal cimento,\\
all'idea d'assai forbito\\
poetar sovra un alimento;

ma gli venne lesto in mente\\
che non sol dottrina o amore\\
possono efficacemente\\
esser tema da oratore:

anzi inver su scatolotto\\
di cartone bianco e piano\\
delle Muse il parlar dotto\\
e ispirato non è vano,

bensì possonsi bei versi\\
circa quello anche comporre\\
con ornati motti e tersi,\\
senza nulla a stile tòrre.

Il poeta a meditare\\
stette intento qualche dì,\\
poscia, infine, fiero e ilare,\\
presentò il poema qui:

«O kebab, che lento e bello,\\
di pregiate spezie intriso,\\
ti volvi sovra al focherello\\
mentre a chi uno sguardo affiso

a te volga d'appetito\\
magno gaudio ognor accendi\\
e nel piatto alfin servito\\
sazietà di ventre rendi,

questo canto è dedicato\\
allo squisito tuo sapore,\\
che un piccante delicato\\
offre al lieto mangiatore!

Nella pita o nel panino\\
sempre dai soddisfazione,\\
sì che ispiri il malandrino\\
disio d'eder più porzione,

ma conviensi vincol porre,\\
onde non esagerare,\\
anche se il pensiero corre\\
al tuo lieve profumare!

Leviam dunque in alto i calici\\
al kebab di fin fattura\\
e che al mondo sempre magici\\
tempi doni in dia futura!»

Questo scrisse il buon poeta,\\
la tenzone indi vincendo,\\
mentre ogni alma lieta\\
stava ancora sorridendo,

e ovviamente quella sera\\
per festare il lieto evento\\
di kebab una scorta intera\\
acquistò tutto contento.