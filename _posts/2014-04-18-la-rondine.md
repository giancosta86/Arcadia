---
layout: poem
title:  "La rondine"
sections: [natura, filosofia, rima-baciata, italiano]
---

Un rondinin, di bel nero pinto,\\
in un cortil cadde ai lati recinto:\\
precluso anco al vento ne era l'ingresso\\
al che già finito vedeva ei se stesso.

Ma intorno, a lui ignote, stavan persone\\
e giunse assai tosto alla loro attenzione,\\
anzi, un trambusto creossi lì tale\\
che ogni favella a descriver non vale!

Qual tutte le scene, sian liete od avverse,\\
ebber gli astanti reazioni diverse\\
e certi studiarono come salvare\\
quella creatura e via farla volare.

Tra le gran piaghe d'umana esistenza\\
oscura si staglia l'indifferenza:\\
sordi ignorare di un altro il dolore,\\
aver delle spine al posto del core!

Ma una stella benevola quel dì sorrise\\
alla rondine triste e in petto trasmise\\
ad alcuni un coraggio determinato\\
e in breve l'augel fu dunque salvato.

O voi che con garbo tal rime leggete,\\
esempio da questo racconto traete:\\
conforto a chi ha uopo sempre recate\\
giacché mai fia vano il ben che voi fate!
