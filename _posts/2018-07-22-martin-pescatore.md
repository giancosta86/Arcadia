---
layout: poem
title:  "Il martin pescatore"
sections: [prence-giglio, cavalier-aurora, amore, sole, brio, natura, rima-alternata, italiano]
---

Sotto il fiero solleone\\
stava il cavalier pensando,\\
con sua gran concentrazione,\\
sul destriero galoppando

quando il principe sublime,\\
che d'azzurro era vestito,\\
vide e in core nuove rime\\
gli ispirò il giglio fiorito:

parlaron lieti e sorridenti\\
di poesie, gran duchi e conti\\
e poi mille argomenti\\
che li fecer rider tonti!

All'ombra stava il nobil prince\\
mentre l'altro al raggio regio,\\
ma quel ciuffo che il cor vince\\
più scaldava con suo pregio,

sì che il cavalier due soli,\\
l'un di sopra e l'altro al viso,\\
vedea e luce più che ai poli\\
ad ondate l'avea intriso;

ebbe allora una visione\\
forse dal calor creata\\
o dal prence, cui affezione\\
palpitante era attirata:

pur coetaneo al cavaliere,\\
meno alto era il diletto\\
e soave bel messere,\\
sì che parve un augelletto!

Di martin pescator dai colori\\
bruni e azzurri, lucenti e cromati,\\
pronto a prendere il volo tra i fiori\\
e i ruscelli montani increspati,

pesci argentei e guizzanti a pescare,\\
le sue alette pur robuste sbattendo\\
con fierezza per gli alberi e l'are\\
stava il prence sembianza assumendo

allo sguardo di lui, affascinato\\
da cotanta bellezza gentile,\\
come un'ape che il più delicato\\
per sé brami tra i fior del cortile!

Ma, ahimé, svanì repente\\
la bucolica illusione,\\
ché del principe avvenente\\
verso la dolce magione

alfin giunse biga aurata\\
e con grazia usual, squisita,\\
man si strinsero e giornata\\
si auguraron bene ita.