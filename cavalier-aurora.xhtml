<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="it">
	<head>                
		<link rel="stylesheet" type="text/css" href="theme.css" />        
	</head>

	<body class="poem">
		<h1>Il cavalier dell&#39;aurora</h1>                   

		<p>
			Nell&#39;ombra che il vuoto più oscuro lambisce, <br/>
			in aere ove il sol più non regge il suo trono, <br/>
			in notte ove gioia qual guizzo svanisce, <br/>
			odesi pur d&#39;un galoppo il frastuono: <br/>
		</p>

		<p>
			qual primule rosse che in campo di grano <br/>
			scelgon lor tinte al dì far sbocciare, <br/>
			con fiero cipiglio, dal tempo lontano, <br/>
			sta un cavaliere i suoi sogni a cercare. <br/>
		</p>

		<p>
			Ornata una maschera il viso suo cela <br/>
			ai guardi silenti, che scrutano vani, <br/>
			ma ognora, qual fiamma, sua Idea si disvela: <br/>
			un mondo fiorito, dai tratti più umani. <br/>
		</p>

		<p>
			Come il riflesso increspato su un lago, <br/>
			simile in tutto, ma pur diseguale, <br/>
			per selve va egli cercando l&#39;imago <br/>
			che l&#39;alma accompagni nel freddo invernale: <br/>
		</p>

		<p>
			al raggio lunare, che tenebre indora, <br/>
			mentre cavalca in deserto glaciale, <br/>
			della virtude maestosa l&#39;aurora <br/>
			splende nell&#39;algido ciel boreale. <br/>
		</p>

		<p>
			Qual faro sicuro, che pace diffonde, <br/>
			lucente dei sogni mostrando il cammino, <br/>
			sempre la speme con grazia risponde, <br/>
			mentre nel cielo si desta il mattino. <br/>
		</p>
	</body>
</html>