<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="it">
	<head>                
		<link rel="stylesheet" type="text/css" href="theme.css" />        
	</head>

	<body>
		<h1>Introduzione</h1>
		
		<p>
			Questo volumetto raccoglie le poesie che ho pubblicato sul mio sito web, all'interno della sezione <em>Arcadia</em>, nel periodo giugno 2013 - giugno 2014: sono componimenti surreali, che trattano principalmente temi romantici e filosofici.
		</p>

		<p>
			Il filo conduttore di questo viaggio di esplorazione e di crescita nel vasto universo della rappresentazione poetica è il ruolo centrale dei sogni e degli ideali nella vita umana: è grazie ai nostri princìpi, al nostro impegno, che possiamo pervenire al conseguimento delle nostre aspirazioni e, in ultima analisi, alla realizzazione di un mondo più gentile e più felice per tutti.
		</p>

		<p>
			Non è un caso il fatto che un'immagine ricorrente - fortemente correlata alla dimensione onirica - sia proprio quella dei volatili, genuina espressione di libera creatività dal multiforme aspetto.
		</p>

		<p>
			Un filone antitetico, ma pur complementare, è quello dominato dalla scena notturna, immersa nell'oscurità, ove risplendono la luna e la sua corte di stelle, sotto le quali cavalca, solitario, un misterioso cavaliere mascherato: un personaggio decisamente senza tempo, animato dai propri ideali, in perenne ricerca della loro manifestazione, ma sempre impegnato a rendersi loro latore.
		</p>

		<p>
			Aristotele era solito dire che la filosofia nasce dal senso di meraviglia che proviamo di fronte al cosmo: ma perché, allora, esprimerlo necessariamente in forma razionale e oggettiva, rischiando di perdere tante sfumature di un tal sentimento? Da questo interrogativo prende le mosse il ruolo stesso della poesia: specialmente mediante figure retoriche quali la metafora, essa può giungere a divenire il legame - soggettivo - tra il mondo reale e quello dei sogni, in costante tensione verso una sintesi tra essi, senza soluzione di continuità.
		</p>
		
		<p>
			Per quanto concerne le scelte linguistiche, ho optato prevalentemente per un registro elevato in italiano ottocentesco, in primo luogo perché sono da molti anni appassionato di opera; non mancano, però, poesie in francese moderno.
		</p>
		
		<p>
			La forma poetica che ho impiegato è costantemente quella della quartina, soprattutto in versi baciati, anche se alcuni componimenti adottano la rima alternata; non ho seguito schemi metrici predefiniti, bensì miei criteri personali di eufonia, che spero risultino gradevoli ai lettori.
		</p>
		
		<p>
			Ciò detto, auguro a tutti una buona lettura.
		</p>
	</body>
</html>
