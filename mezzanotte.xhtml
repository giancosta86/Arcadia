<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="it">
	<head>                
		<link rel="stylesheet" type="text/css" href="theme.css" />        
	</head>

	<body class="poem">
		<h1>Mezzanotte</h1>                   

		<p>
			Posando un fosco di tenebre manto, <br/>
			della luna celando l&#39;inclito canto, <br/>
			sì che l&#39;eterea volta stellata <br/>
			ai sensi ed al guardo pare involata, <br/>
		</p>

		<p>
			del pendolo dodici rintocchi glaciali <br/>
			mentre risuonano, del Fato sull&#39;ali, <br/>
			la mezzanotte prorompe, un inverno <br/>
			seco recando, qual dantesco Averno. <br/>
		</p>

		<p>
			Sogni e speranze di sempre, sviliti, <br/>
			su un prato di fiori divelti e appassiti, <br/>
			miseria sol recano, infranti giacendo, <br/>
			mentre s&#39;avanza del buio il crescendo. <br/>
		</p>

		<p>
			Apatici spettri, a migliaia, nel vento <br/>
			vagano, vani, per l&#39;aere ormai spento, <br/>
			ombre sfumate che, sorde all&#39;amore, <br/>
			col tempo perdettero il proprio colore. <br/>
		</p>

		<p>
			Tra l&#39;atro ululare di venti rabbiosi <br/>
			e di belve dai tratti inumani e mostruosi, <br/>
			sotto un cielo in tempesta che fulmina e tuona <br/>
			pure una musica soave risuona: <br/>
		</p>

		<p>
			dell&#39;umana empatia è la trama celeste, <br/>
			a tutti conforto nell&#39;ore più meste, <br/>
			suono ineffabile di garbo ed affetto, <br/>
			d&#39;umana amistade che palpita in petto, <br/>
		</p>

		<p>
			faro che il buio illumina a giorno, <br/>
			quand&#39;anco del sole par lungi il ritorno, <br/>
			poiché, in ogni loco, pel prossimo amore <br/>
			sempre nobilita color di buon cuore! <br/>
		</p>

		<p>
			Qual brezza marina che arcana foschia <br/>
			da un bosco dirada, liberando la via, <br/>
			da lungi un bel raggio a vita richiama <br/>
			sogni e speranze per ciò che si ama, <br/>
		</p>

		<p>
			un&#39;aurora di vago splendore creando, <br/>
			tenebre in luce così condensando, <br/>
			verso un soave, lieto mattino <br/>
			alfin disvelando, tra selve, il cammino. <br/>
		</p>

		<p>
			A passo di danza, dal loro torpore <br/>
			l&#39;un dopo l&#39;altra si destan le ore, <br/>
			e, speme recando, più non è ascosa, <br/>
			ognor più vicina, un&#39;alba radiosa. <br/>
		</p>
	</body>
</html>